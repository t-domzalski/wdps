---
title: "Wprowadzenie do psychologii społecznej - 08 - Wprowadzenie do psychologii międzykulturowej"
author: "Krzysztof Basiński"
output:
  revealjs::revealjs_presentation:
    variant: markdown+multiline_tables
    theme: moon
    center: true
    incremental: true
    self_contained: false
    lib_dir: reveal_libs
    css: reveal_libs/custom_style.css
---

# Wprowadzenie do psychologii międzykulturowej

## Co to jest psychologia międzykulturowa i dlaczego powstała?
- W latach 70tych (teraz zresztą też) w badaniach psychologicznych dominuje psychologia amerykańska
- Amerykanie robili badania na populacji amerykańskiej (przeważnie na studentach), uogólniając swoje wyniki na całą ludzkość
- Pojawiło się pytanie, czy na pewno wykryte prawidłowości są **uniwersalne kulturowo**

## Co to jest psychologia międzykulturowa i dlaczego powstała?
- Od 1972r. (powstanie IACCP) datuje się powstanie nowej dyscypliny (lub metodologii) psychologicznej, polegającej na ustalaniu, czy odkrycia psychologii głównego nurtu są uniwersalne, czy też stosować je można tylko do określonych populacji
- W tych ramach powstają też teorie opisujące różnice psychologiczne pomiędzy różnymi kulturami


## Model ekokulturowy Johna Berry’ego
![Model ekokulturowy](img/08/berry.png)

# Wymiary kultury 

## Wymiary kultury – badania Geerta Hofstede
- Początek badań na przełomie lat 60-tych i 70-tych
- Hofstede zebrał dane na temat wartości pracowniczych od 117 000 pracowników IBM z 50 krajów
- Na podstawie analiz statystycznych wyłonił 5 wymiarów, na których różnili się jego respondenci
- Badania rozwijane do dziś 

## Wymiary kultury - dystans władzy
- Jak bardzo członkowie kultury o mniejszej władzy akceptują i spodziewają się tego, ze władza jest dystrybuowana nierówno
- W kulturach o wysokim dystansie władzy obecność silnej hierarchii jest spodziewana i nikt z tym nie dyskutuje
- Kultury o niższym dystansie władzy promują wartości egalitarne i demokratyczne

## Wymiary kultury - Dystans władzy – top 5
- Najwyższy: Malezja, Słowacja, Gwatemala, Panama, Filipiny
- Najniższy: Irlandia, Nowa Zelandia, Dania, Izrael, Austria
- Polska na 25 miejscu na 69

## Wymiary kultury - Indywidualizm vs kolektywizm
- Kolektywizm to poziom, z jakim jednostki są połączone w grupy
- W kulturach indywidualistycznych nacisk jest położony na indywidualne osiągnięcia i prawa jednostki. Ludzie muszą troszczyć się sami o siebie i swoich najbliższych
- W kulturach kolektywistycznych najważniejsze jest dobro grupy. W grupach pozostaje się najczęściej przez całe życie. Dobro grupy przedkładane jest nad dobro jednostki

## Wymiary kultury - Indywidualizm vs kolektywizm – top 5
- Najwyższy indywidualizm: USA, Australia, Wlk.Brytania, Kanada, Holandia
- Najniższy indywidualizm: Kolumbia, Wenezuela, Panama, Ekwador, Gwatemala
- Polska na 18 miejscu na 69


## Wymiary kultury - Unikanie niepewności
- Stopień w jakim dana kultura toleruje niepewność i dwuznaczność. Niepewność jest tu traktowana jako mechanizm radzenia sobie z lękiem.
- Kultury o wysokim unikaniu niepewności promują precyzyjne planowanie, krok po kroku. Posiadają rozbudowany system zasad i praw, którego celem jest unikanie niespodziewanych sytuacji.
- Kultury o niskim unikaniu niepewności tolerują sytuacje dwuznaczne i nieplanowane, starają się mieć jak najmniej zasad i praw, są bardziej otwarte na zmianę

## Wymiary kultury - Unikanie niepewności – top 5
- Najwyższe: Grecja, Portugalia, Gwatemala, Urugwaj, Belgia
- Najniższe: Szwecja, Hongkong, Dania, Jamajka, Singapur
- Polska: 7 miejsce na 69

## Wymiary kultury - Męskość vs Kobiecość
- Męskie kultury promują tradycyjnie męskie wartości: asertywność, konkurencyjność, materializm, ambicjonalność, władzę.
- Kobiece kultury promują jakość życia i związki międzyludzkie.
- Problem z nomenklaturą – Hofstede użył tu stereotypów zachodnich odnośnie ról płciowych. W nowszych ujęciach ten wymiar nazywa się Quality of Life vs Quantity of Life

## Wymiary kultury - Męskość vs Kobiecość – top 5
- Najwyższa męskość: Słowacja, Japonia, Węgry, Austria, Wenezuela
- Najwyższa kobiecość: Kostaryka, Dania, Holandia, Norwegia, Szwecja
- Polska 12 na 69


## Wymiary kultury - Orientacja długoterminowa vs Krótkoterminowa
- Opisuje specyficzną dla danej kultury orientację czasową – nastawienie na długoterminową lub krótkoterminową perspektywę
- Kultury z orientacją długoterminową nastawione są na oszczędność, zdolność adaptacji, nieustępliwość (persistance)
- Kultury o orientacji krótkoterminowej skupione są na teraźniejszości i niedalekiej przyszłości. Cenią wartości takie jak szacunek dla tradycji, ochrona „twarzy”, stabilna osobowość.

## Wymiary kultury - Orientacja długoterminowa – top 5
- Długoterminowe: Chiny, Hongkong, Taiwan, Japonia, Wietnam
- Krótkoterminowe: Hiszpania, Filipiny, Czechy, Pakistan
- Polska 17 na 45.

## Wymiary kultury - nowość - Pobłażliwość vs. Zahamowanie (Indulgence vs. Restraint)
- Pobłażliwe są społeczeństwa w których gratyfikuje się podstawowe i naturalne ludzkie popędy związane z czerpaniem przyjemności z życia
- Zahamowane są społeczeństwa w których hamuje się gratyfikację potrzeb poprzez ścisłe normy społeczne
- (cyt. ze strony Hofstede, tłum. KB)

## Przykładowe porównania w modelu Hofstede
![Porównania państw w modelu Hofstede](img/08/hofstede.PNG)


## Przykładowe porównania w modelu Hofstede
![Porównania państw w modelu Hofstede](img/08/hofstede2.PNG)

## Porównywarka krajów
<https://www.hofstede-insights.com/product/compare-countries/>

## Wymiary kultury - Krytyka modelu Hofstede
- Wątpliwości metodologiczne – próba pracowników korporacji, krajowy poziom analizy, nie do końca jasna metodologia statystyczna
- Wymiary kultury „przypadkowo odkryte i przypadkowo nazwane”
- Problemy z jasnym zdefiniowaniem wymiarów (oprócz dystansu władzy, dobrze opisanego przez Hofstede)
- Męskość vs kobiecość ???


# Aksjomaty społeczne – Leung i Bond

## Aksjomaty społeczne – Leung i Bond
- Dotyczą przekonań – systemu poznawczego (przeciwnie do wartości u Hofstede)
- Występują osobno na poziomie jednostkowym i kulturowym
- Dlaczego aksjomaty?
- Aksjomat to przekonanie z założenia prawdziwe, nie wymagające uzasadnienia

## Aksjomaty społeczne – Leung i Bond
- Pięć wymiarów na poziomie jednostkowym:
    + Cynizm społeczny
    + Złożoność społeczna
    + Wysiłek wynagrodzony
    + Duchowość
    + Przeznaczenie
    
## Cynizm społeczny
- Jest to przypisywanie ludziom skłonności do wykorzystywania innych dla własnych celów...
- ...oraz...
- ...przeświadczenie o dysfunkcjonalnych konsekwencjach prospołecznej dobroci.
- Bardzo charakterystyczny dla społeczeństw postkomunistycznych

## Złożoność społeczna
- Poglądy, które uznają możliwość braku spójności między zewnętrznymi zachowaniami a stanami wewnętrznymi – „człowiek może myśleć co innego a robić co innego”
- Uwzględniają znaczenie kontekstu i okoliczności dla rozumienia postępowania innych – „zachowanie człowieka zmienia się wraz z kontekstem społecznym”
- Stawiają na elastyczność postępowania  jako kryterium sprawnego działania – „stawianie czoła problemom w sposób elastyczny zmniejszy ilość pojawiających się przeszkód”

## Wysiłek wynagrodzony
- Jeśli będziesz rzeczywiście się starać, dopniesz swego
- Przekonanie o tym, że uczciwa i ciężka praca zostanie wynagrodzona
- Charakterystyczny dla etyki protestanckiej
- Dobre uczynki zostaną nagrodzone a złe ukarane

## Duchowość
- Odnosi się do szeroko pojętego poczucia transcendentności i wiary w wyższą istotę
- *Wiara w Boga pomaga człowiekowi zrozumieć sens życia*
- *Wiara w Boga czyni ludzi dobrymi obywatelami*
- *Przekonania religijne prowadzą do nienaukowego myślenia*

## Kontrola przeznaczenia
- Wiara w fatum, przeznaczenie, przekonania magiczne
- Istnieją pewne sposoby postępowania, które pozwalają wspomóc nasze szczęście i pomagają uniknąć nieszczęśliwych wydarzeń
- Cechy indywidualne takie jak np. wygląd i data urodzin, mają wpływ na los człowieka

## World Values Survey
- Inglehart, Welzel
- Opis kultury na dwóch wymiarach
- Wartości tradycyjne vs. Wartości świecko-racjonalne
- Wartości związane z przetrwaniem vs. Wartości związane z własną ekspresją

## Wartości tradycyjne vs. Wartości świecko-racjonalne
- Wartości tradycyjne:
    + Podkreślają istotność religii, związków między dzieckiem a rodzicem, obroną autorytetu, tradycyjnych wartości rodzinnych
    + Wiążą się z odrzuceniem rozwodów, aborcji, eutanazji i samobójstwa
    + Społeczeństwa wyznające te wartości mają silną dumę narodową i poglądy nacjonalistyczne
- Wartości świecko-racjonalne:
    + Mniejszy nacisk na religię, tradycyjny model rodziny i autorytety.
    + Rozwody, aborcja, eutanazja i samobójstwa są relatywnie akceptowalne (co nie znaczy, że samobójstwa są częstsze)

## Wartości związane z przeżyciem vs. Związane z własną ekspresją
- Wartości związane z przeżyciem:
    + Nacisk na bezpieczeństwo ekonomiczne i fizyczne
    + Poglądy etnocentryczne i niskie wartości zaufania społecznego i tolerancji
- Wartości związane z własną ekspresją:
    + Istotność kwestii ekologicznych, tolerancja dla cudzoziemców, mniejszości seksualnych itd.
    + Domaganie się większego wpływu na podejmowanie decyzji w życiu polityczno-ekonomicznym

## Aspiracje w kierunku demokracji	
- Aspirowanie do wolności nie jest na szczycie listy priorytetów, gdy przetrwanie wisi na włosku
- W momencie w którym podstawowe potrzeby bezpieczeństwa zostaną zaspokojone, zwiększa się nacisk na wartości związane z własną ekspresją
- Wraz z industrializacją i powstaniem społeczeństw post-industrialnych, wartości te są coraz bardziej rozpowszechnione
- Reżimy autorytarne stają pod coraz większą presją zliberalizowania swojej polityki

## Zmiany w wartościach wskutek globalizacji
- Istnieje obawa, że procesy globalizacyjne spowodują również globalizację (McDonaldyzację) wartości – wyniki WVS nie potwierdzają tej tezy
- Społeczeństwa rozwinięte konsekwentnie kierują się w stronę świeckiej racjonalności, jednak jest to powolny proces, i różne kraje są na różnym etapie
- W społeczeństwach o słabej pozycji ekonomicznej nie ma tego trendu

## Zmiany w poziomie szczęścia i satysfakcji z życia
- Badania WVS prowadzone są od 1981r.
- Od tego czasu globalny wskaźnik „szczęśliwości” na świecie wzrósł znacząco
- Jednak nie wszędzie – w Rosji i kilku innych krajach postkomunistycznych tendencja odwrotna

## Teoria akulturacji Johna Berrego
- Akulturacja – proces zmian powstających w wyniku spotykania się kultur
- Z perspektywy imigranta: dwa wymiary dotyczące przyjmowania/odrzucania wartości kulturowych
- Przyjęcie vs. odrzucenie wartości KULTURY WŁASNEJ
- Przyjęcie vs. odrzucenie wartości KULTURY OBCEJ

## Cztery wzorce akulturacji
- Przyjęcie własnej + przyjęcie obcej = integracja
- Przyjęcie własnej + odrzucenie obcej = separacja
- Odrzucenie własnej + przyjęcie obcej = asymilacja
- Odrzucenie własnej + odrzucenie obcej = marginalizacja

- W różnych sytuacjach można mieć różne wzorce akulturacji (np. w życiu publicznym asymilacja a w prywatnym marginalizacja)
