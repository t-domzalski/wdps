---
title: "Wprowadzenie do psychologii społecznej - 06 - spostrzeganie innych osób"
author: "Krzysztof Basiński"
output: pdf_document
---


## Dwa sposoby na przetwarzanie informacji:
Automatyczne i kontrolowane

## Procesy automatyczne
- Człowiek jako „naukowiec z ulicy”. Czyżby?
- Opinie na temat innych formułujemy natychmiastowo i przy minimalnej ilości informacji
- Jednominutowy film, w którym człowiek wchodzi do pokoju i czyta prognozę pogody wystarczy, żeby formułować sądy o trafności wyższej niż losowa

## Procesy automatyczne – źródła wiedzy
- Wygląd twarzy:
    + Badani z 70% trafnością wskazują zwycięzcę wyborów tylko na podstawie 250ms ekspozycji twarzy
- Zachowanie ekspresyjne:
    + Ocena kompetencji na podstawie 10-sekundowego filmu pokazującego nauczycieli – zgodność z faktycznymi ocenami r = 0,76
    + Ludzie najgorzej przewidują cechy osobowości oraz poziom testosteronu – najlepiej jakość nauczania i orientację seksualną

- Zachowanie celowe:
    + Spontaniczne wnioskowanie cech (Uleman et al.) – wnioskujemy na temat cech osób automatycznie, na podstawie krótkich historii czy zdjęć

## Procesy kontrolowane – atrybucja zachowania
- Atrybucja to zdroworozsądkowy wniosek o przyczynie zachowania lub zdarzenia
- Klasyczna teoria atrybucji (Fritz Heider, 1958) – człowiek to naukowiec z ulicy, zachowanie to suma czynników zewnętrznych (środowiskowych) i wewnętrznych (osobowościowych)
- Kelley (1967) – model współzmienności – trzy rodzaje informacji potrzebne do dokonania atrybucji:
    + Spójność zachowania
    + Wybiórczość zachowania
    + Powszechność zachowania

- Przykład – Jasiu wybucha śmiechem w czasie występu komika
    + Spójność – czy Jasiu zawsze wybucha śmiechem w czasie występu tego komika?
    + Wybiórczość – czy Jasiu reaguje tak na wszystkich komików, czy tylko na jednego?
    + Powszechność – czy inni też się śmieją widząc tego komika
- Jeżeli zachowanie jest spójne, wybiórcze i powszechne, to przyczyna leży w bodźcu (*dobry komik*). 
- Jeśli zachowanie jest spójne, niewybiórcze i niepowszechne to przyczyna leży w Jasiu (*ma jakieś dziwne poczucie humoru*)

## Deformacje atrybucji
- Problem – ludzie nie zawsze dokonują racjonalnych atrybucji
- **Podstawowy błąd atrybucji** – skłonność do przypisywania cudzych zachowań czynnikom wewnętrznym (**atrybucja dyspozycyjna**) przy jednoczesnym niedocenianiu czynników sytuacyjnych tych zachowań (**atrybucja sytuacyjna**)

## Ciekawostki:
- Małe dzieci nie dokonują atrybucji dyspozycyjnej
- Atrybucja dyspozycyjna charakterystyczna dla kultur indywidualistycznych
- Podstawowy błąd atrybucji słabnie, kiedy człowiek musi uzasadnić i wyjaśnić swoje sądy

## Deformacje atrybucji
- Wyjaśnienie podstawowego błędu atrybucji – model trójetapowy D. Gilberta (1995)
    + Identyfikacja (co aktor robi?)
    + Automatyczny wniosek o cesze (atrybucja dyspozycyjna)
    + Kontrolowana poprawka na sytuację (atrybucja sytuacyjna)
- PBA pojawia się, gdy nie starcza nam zasobów poznawczych na dokonanie kontrolowanej poprawki na sytuację
- **Asymetria atrybucji aktora i obserwatora** – cudze zachowanie wyjaśniamy częściej dyspozycyjnie, własne częściej sytuacyjnie
- Asymetria zanika, jeśli zdarzy się coś bardzo pozytywnego
- Egotyzm atrybucyjny – tendencja do wyjaśniania własnego zachowania w bardziej pochlebny dla siebie sposób
- Egocentryzm atrybucyjny – przecenianie własnego wkładu w jakiś wynik osiągany wspólnie z innymi
- Efekt fałszywej powszechności – przecenienie stopnia rozpowszechnienia własnych poglądów


##  Ocenianie innych
![Ocenianie innych](img/06/jundge_people.png)

- Bardzo ważne w kontekście przetrwania (czy warto z kimś się kontaktować? Czy może mi zrobić krzywdę?)
- Trzy możliwe sposoby na dokonywanie ocen:
    + Oceny automatyczne
    + Oddolna integracja danych
    + Tendencyjne sprawdzanie hipotez

## Oceny automatyczne
- Mogą być schematopochodne – określony schemat poznawczy danej osoby niesie ze sobą informacje oceniające (np. schemat skorumpowanego polityka, schemat bohaterskiego strażaka, troskliwej pielęgniarki itd.)
- Rola schematów w ocenianiu innych ludzi rośnie, gdy (Fiske et al.):
    + Dany schemat był niedawno używany do formułowania ocen (wysoka dostępność pamięciowa)
    + Schemat jest mało skomplikowany wewnętrznie
    + Sąd wydawany w pośpiechu
    + Niskie koszty pomyłki
- Przenoszenie ocen z bieżących stanów emocjonalnych – jeśli jesteśmy radośni, będziemy lepiej oceniać innych

## Oddolna integracja danych
- Problem – jak z kilku różnych argumentów (ocen cząstkowych) ludzie formułują ocenę oglólną?
- Przykład:
    + *Janek jest sumienny, życzliwy, inteligentny, przystojny ale czasem kłamie*
- Model sumowania: Janek jest sumienny (+2), życzliwy (+3), inteligentny (+4), przystojny (+4) ale czasem kłamie (-5). Suma ocen: `2 + 3 + 4 + 4 - 5 = 8`
- Model uśredniania: `(2 + 3 + 4 + 4 - 5) / 5 = 1,6`
- Co dzieje się po dodaniu kolejnej informacji? Janek zna się na ogrodnictwie (+1).
    + Sumowanie: ocena **wzrasta z 8 do 9**
    + Uśrednianie: ocena **spada z 1,6 do 1,5**
- Ludzie nie dość że raczej uśredniają niż sumują, to jeszcze składnikom średniej przypisują wagi
    + Efekt pierwszeństwa – większa waga informacjom uzyskiwanym na początku (pierwsze wrażenie!)
    + Inklinacja pozytywna – ludzie generalnie formułują raczej pozytywne niż negatywne oceny innych
    + Efekt negatywności – większa waga informacji negatywnych w ocenie

## Tendencyjne sprawdzanie hipotez
- Punktem wyjścia procesu oceniania jest zwykle jakaś hipoteza co do tego, jaka okaże się formułowana ocena
- Źródła hipotez: motywacje, dotychczasowa wiedza ogólna, początkowa wiedza o danej osobie
- Te hipotezy zniekształcają ocenę, bo ludzie tendencyjnie wyszukują informacje potwierdzające hipotezy

## Samospełniająca się przepowiednia (self-fulfilling prophecy)
- **Sformułowanie błędnej hipotezy na temat kogoś albo czegoś inicjuje sekwencję zdarzeń, która prowadzi do pojawienia się autentycznych dowodów trafności hipotezy**
- Przykład Wojciszke: *mój sąsiad wygląda na agresywnego faceta. Sprawdzę czy tak faktycznie jest – rzucę w jego psa kamieniem. Ale krzyczy i wygraża! Faktycznie jest agresywny, miałem rację!*
- Przeciwny efekt – self-defeating prophecy (np. millenium bug)
- Badania Rosenthala i Jacobson (1968)
    + 20% dzieci z pewnej klasy w szkole podstawowej zostało losowo wybranych
    + Nauczyciele usłyszeli, że te dzieci w ciągu roku ujawnią bardzo wyraźny przyrost inteligencji
    + Faktycznie, dzieciom tym wzrosło IQ

## Etapy samospełniającej się przepowiedni:
- Obserwator formułuje błędną hipotezę na temat obserwowanej osoby
- Traktuje tę osobę stosownie do swoich oczekiwań
- Osoba ta zaczyna reagować na to zachowaniem, które potwierdza hipotezę